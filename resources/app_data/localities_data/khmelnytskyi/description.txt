Хмельницький - чарівне та затишне місто! Можливо для когось це місто - аля-ринок, але це зовсім не так! Так, тут немає львівського шику чи одеського гумору, київських масштабів або чернігівської давнини. Зате є фантастична краса Південного Бугу, шарм міста-дендропарку і романтичний затишок центру. Пропонуємо ознайомитись з цікавинками Хмельницького та з тими місцями, які обов'язково варто відвідати! Тому що це не просто місця, це ті речі, які роблять наше місто особливим♥

Цікаві місця Хмельницького! Що варто побачити та куди піти у Хмельницькому
Всі, хто живе у Хмельницькому чи приїздить до міста на екскурсію чи ринок, знають, що одними із головних пам'яток міста є:
 - Пам'ятник Богдану Хмельницькому, чиє ім'я носить місто;
 - Музей Проскурівського Підпілля;
 - Скіфський Курган;

Але окрім цих культурних пам'яток у Хмельницькому ще є багато чого цікавого. Отож дивимось, що цікавого у нашому місті! Куди піти та де відпочити у Хмельницькому та що дивитись у Хмельницькому!

Пам’ятник Богдану Хмельницькому
Пам’ятник видатному українському гетьману Богдану Хмельницькому обов'язково варто побачити, адже місто носить ім’я «батька Богдана» від 1954 року. Хоча не все так однозначно...) Бо самі хмельничани, до речі, досі з гордістю користуються давньою назвою міста – Проскурів (Плоскирів), відомою вже понад 500 років.
Але пам'ятник досі є справжнім символом Хмельницького!
Пам’ятник Богдану Хмельницькому було відкрито 28 вересня 1993 року в рамках святкування 500-річчя із дня заснування міста. За проектом скульптора Валентина Борисенко і архітектора Михайла Копила пам’ятник гетьману був розміщений на місці перетину вулиць Каменецької й Гагаріна.
Богдан Хмельницький зображений верхи на коні, у лівій руці він тримає повід, а в правій – піднімає над головою булаву – символ влади. Вилитий із бронзи монумент вождю встановлений на трапецієвидному постаменті.
До речі, у місті є ще один пам'ятник Богдану Хмельницькому! Не такиий ошатний та великий, але є)
Пам'ятник зустрічає тебе одразу біля вокзалу на Привокзальній площі. Йогобуло вставновлено ще у 50-ті роки.
На початку 1954 року в країні широко відзначалося 300-річчя возз'єднання України з Росією. З нагоди цієї події, на честь видатного державного діяча Б.Хмельницького місто Проскурів було перейменовано у Хмельницький, а Кам'янець-Подільську область – у Хмельницьку.
Відтак, 31 липня 1955 року, в День залізничника на Привокзальній площі було урочисто відкрито пам'ятник Б.Хмельницькому. Пам'ятник являє собою повнофігурну залізобетонну скульптуру заввишки 3,5 м. підняту на чотиригранний цегляний постамент заввишки 4 м.
І це ще далеко не всі пам'ятники українському Гетьману)!
І ще одним підтвердженням глибокої шани подолян до славного сина України Богдана Хмельницького, ім'я якого носить наше місто є памят-ник на території Національної академії Прикордонних військ України імені Богдана Хмельницького! Саме тут встановлено погруддя Б.Хмельницькому. Автором поставменту є архітектор К.Коржев.
Є ще у місті невеликий монумент Богдану Хмельницькому, який встановлено у 2007 році біля головного корпусу інституту МАУП.

Майдан Незалежності - центр Хмельницького
Є в Хмельницькому, як і майже в кожному місті України і свій майдан Незалежності! Це велика простора площа перед обласною державною адміністрацією!Колись це місце називалося «площею Леніна», був і відповідний пам’ятник.
Однак все це було змінено, знесено та перейменовано ще в 1991–1992 роках. Тепер перед облдержадміністрацією знаходиться унікальний пам’ятник «Віра, Надія і Любов».
Цю одіозну скульптурну композицію “Віра. Надія. Любов” було встановлено на честь 20-ї річниці Незалежності України у 2011 році!
На майдані Незалежності відбуваться масові міські заходи, встановлюють святкову новорічну ялинку, різні політичні зібрання - теж тут! Також це є чудовим місцем для прогулянок і гарних світлин! Поруч знаходиться фонтан та дошка пошани.


Парк ім. Чекмана та Бузьке водосховище
Парк культури і відпочинку імені Михайла Чекмана — це парк-пам'ятка садово-паркового мистецтва місцевого значення в Україні. Розташований у місті Хмельницький, на правому березі Бузького водосховища.
Площа парку становить 140 га. На його території зростає понад 30 видів дерев та чагарників, впорядкована мережа природних і штучних каналів.
Відвідати парк варто обов'язково! Тут вам і романтика над Бугом, тому що парк знаходиться на правому березі Бузького водосховища! Тут ідеальне місце для побачень, чудове місце для класних  фотосесії і незмінне місце відпочинку містян, адже у парку розташовані літній театр, естрада і танцмайданчик.
Для дітей та любителів екстриму є атракціони. Також у парку розташовані спортивні й дитячі майданчики і навіть міні-зоопарк.
Окрасою парку є також фонтан. Водограй вже став улюбленим місцем відпочинку дітвори, яка постійно намагається ускочити у воду і поплескатися.Поблизу фонтана розташувуються "живі" зелені фігури звірів!
Нещодавно у парку встановили унікальні дерев'яні скульптури на одній із алей!
У парку також можна побачити унікальні металеві фігури Миколи Мазура! Ці скульптури з металобрухту з'вились у парку ще у 1980 році!
Їх дуже люблять діти! Вони яскраві та цікаві! Тут і космодром, і металевий літак-гірка, кораблі і іграшкові скульптури космонавта чи дракона... Шкода, що деякі з них мають не дуже гарний вигляд, але поступово їх мають всі реставрувати!
Зараз дуже гарно впорядкована набережна біля парку! Тут можна і побігати і проїхатись на велосипеді, адже облаштовані і велодоріжки.

Костел Святої Анни: гостина у єзуїтів
Цей костел належить монахам-єзуїтам. На жаль, сьогодні більшість українців перебуває під впливом стереотипів, гадаючи, що єзуїти – це якась чергова церковна секта. Насправді Орден Єзуїтів веде своїм корінням у давні віки і відзначається ревною службою католицькій церкві. До речі, на території церкви також діє старовинне католицьке кладовище.
Адреса: вулиця Західна Окружна, 14, Хмельницький

Центральний парк ім. Івана Франка
У центральній частині міста Хмельницького розташований один з найстаріших і найулюбленіших серед місцевих мешканців парк ім. І. Франка. Його особливість полягає в тому, що ще в 1920 році парк був задуманий як об’єкт культурно-спортивного спрямування, цей статус за ним зберігся і по сьогоднішній день.
Тут було збудовано велику кількість спортивних майданчиків, в тому числі й спортивну базу "Авангард", яка включала в себе спортзали, тир і спортивну школу. Згодом у парку побудували кінотеатр, облаштували "алею письменників" зі скульптурами відомих літераторів. Тут у вихідні дні збиралися книголюби, та й зараз по неділях працює книжковий ринок. Центральною фігурою парку є пам’ятник Івану Франку.
Центральний парк ім. Франка знаний як «спортивний» і «книжковий» парк Хмельницького. Це давній парк, що розмістився між вулицями Франка і Проскурівською та залізничною колією. Парк добре підходить для дозвілля з дітьми: тут встановлені дитячі майданчики та є розгалужена рекреаційна зона.
Парк ім. І. Франка в Хмельницькому було створено як об’єкт культурно-спортивного спрямування. Тут побудували багато спортивних і дитячих майданчиків, спортивну базу "Авангард", тир, які існують і досі, донедавна функціонував шаховий клуб. У вихідні тут працює книжковий базар. Щонеділі у парку Франка працює блошиний ринок, на якому сотні хмельничан продають свої речі, які колись були у вжитку

Ботанічний сад Хмельницькому національному університету
Ботанічний сад, що належить Хмельницькому національному університету, радо відкриває свої двері великим і малим відвідувачам. Сад Хмельницького університету в Хмельницькому є пам'ятником природи. Крім того, це об'єкт природно-заповідного фонду області та ботанічний сад місцевого значення.
Унікальний ботанічний сад створений на базі Хмельницького університету. На його території в 2,21 гектара зростає близько 1400 різних дерев, трав'янистих рослин і чагарників, 7000 квітково-декоративних рослин. Ініціатором створення саду став ректор університету М. Скиба. Підтримав його ідею мер М. Приступа, який здійснив фінансову підтримку. Місце для саду вибрали ідеальне - долина площею в два гектари, розділена річкою.
Ботанічний сад Хмельницького університету ділиться на п'ять підрозділів, кожен з яких відповідає за свій вид рослин.
Особливою гордістю стали:
 - галявина квітів, створена у вигляді плаваючих кіл;
 - Японський кам'яний сад.
Основним елементом символічного Японського саду стала композиція з каменю, за формою нагадує черепаху. Подібної цієї тут є композиція з 5 символічних каменів, гінкго дволопатевого та ягідного тису, які оточені дерев'яними стовпчиками. Камені символізують 5 інститутів денної форми навчання.
На території ботанічного саду Хмельницького університету встановлена ​​ще одна група каменів, яка представлена ​​символами: Віри; надії; щоб любити один одного Софії. Кожен з каменів обсаджений квітами різного кольору, відображаючи його символіку.
З усіх рослин, присутніх в ботанічному саду Хмельницького університету, 32 види занесені до Червоної книги.

Скіфський курган
Скіфський курган у Хмельницькому  - археологічний об'єкт, розташований у мікрорайоні Виставка на проспекті Миру, 102 у місті Хмельницькому. Це єдиний курган, який зберігся в місті! Розташований він над схилом лівого берега річки Південний Буг на вододільній частині плато.
Перші згадки про скіфський курган, датовані 1901 роком.
Станом на 2016 рік висота насипу кургану становить до 2 метрів, а його діаметр — близько 20 метрів.
На місці об'єкту хмельницькі активісти встановили дерев'яний хрест. Скіфський курган у Хмельницькому відносять до культури племені скитів-орачів. Припускають, що на цьому місці була битва з чужинцями. Загиблі у бою одноплемінники могли бути поховані у цьому кургані.
Зараз це місце мало схоже на історичну пам'ятку! Поруч височіють нові багатоповерхівки!
Але й досі всі пам'ятають про скіфську могилу!
На території кургану планували побудувати 4 великі камені, які б вказували на сторони світу і створити давній посівний календар. Створення композиції оцінювалось в 3 мільйона гривень. Наразі будівництво так і не розпочалось!

Музей проскурівського підпілля
Музей Проскурівського підпілля був заснований до 50-ї річниці звільнення Проскурова від фашистських загарбників. Він розміщений у невеликій віковій будівлі, яка раніш мала призначення явочної квартири партизанської організації. Щорічно тут проводяться святкові заходи і зустрічі з ветеранами.
В Хмельницькому на вулиці Шевченка розташована невеличка будівля, в якій з 1994 року розміщений музей Проскурівського підпілля. Мало хто знає, що саме тут був центр проскурівського партизанського руху – найактивнішої підпільної організації в Україні часів Другої світової війни. Це єдиний музей у Хмельницькому, присвячений Другій світовій війні
Ініціаторами створення музею стали ветерани, які були учасниками тієї організації. В експозиції музею можна побачити безліч фотографій тих чаів, каски з дірками від пуль, стілець з радіопередавачем і багато чого іншого. Фонди музею постійно поповнюються новими експонатами. Кожного року на день звільнення міста (25 березня) тут збираються ветерани, для яких проводяться різноманітні концерти та інші заходи.
Музей Проскурівського підпілля - Афіша Хмельницького - moemisto.ua. МУЗЕЙ ІСТОРІЇ МІСТА ХМЕЛЬНИЦЬКОГО
Музей Проскурівського Підпілля розташований на вулиці Шевченка, 3. Поруч пролягає одна з головних вулиць міста - вулиця Свободи. Завдяки цьому тут проходить багато маршрутів місцевого транспорту, який зупиняється перед музеєм. Контактна інформація: +38 (0382) 79-54-46.

Дендропарк «Поділля»
Цей заповідний дендропарк знаходиться у мікрорайоні Виставка (перехрестя проспекту Миру і Старокостянтинівського шосе). Дендропарк – чудове місце, куди сходити, аби відпочити душею і тілом. Якщо пощастить, тут навіть можна натрапити на багато рідкісних видів рослин і квітів.
Дендропарк - це парк-пам'ятка садово-паркового мистецтва місцевого значення в Україні. Розташований у місті Хмельницькому, у мікрорайоні Виставка, на перехресті проспекту Миру та Старокостянтинівського шосе. Дендропарк належить до заповідного фонду Хмельницької області.
Площа дендропарку 30,5 га. Перебуває на балансі комунального підприємства «Парки і сквери міста Хмельницького».
Дендрологічний парк «Поділля» був закладений 1964 року. Його створення відбулось завдяки обласній сільськогосподарській виставці. Вона працювала на початку 1960-х років на перехресті проспекту Миру та Старокостянтинівського шосе.
На території дендропарку зростають види рослин, привезених з ботанічних садів, які розташовуються на території Молдови та України. Тут представлено 12 форм та 174 види декоративних форм деревних рослин

Сквер імені Тараса Шевченка
Сквер імені Тараса Шевченка у Хмельницькому  є однією з головних визначних пам`яток міста, улюбленим місцем відпочинку як місцевих жителів, так і приїжджих. Вже понад ста років його тінисті алеї і доглянуті квітники милують око городян.
Історія створення головного міського дуже довга. План забудови 1824 передбачав будівництво торгової площі на території дубової гайки, раніше висадженої на місці теперішнього скверу. Частина дубового гаю була знищена, а на її місці з`явилися торгові ряди. Так з`явилася площа, яку назвали Хлібній. В кінці 19 століття було прийнято рішення про створення на території площі міського парку. Поступово тут висаджувалися дерева і чагарники. У 1960-1980 роках у парку був побудований кінотеатр.
Сьогодні сквер займає площу близько 5 гектар. У ньому можна побачити пам`ятник Тарасу Шевченку і безліч цікавих скульптур, а також просто насолодитися свіжим повітрям і навколишніми зеленими насадженнями.

Безперечно, це не усі цікавинки та визначні місця Хмельницького!
Хмельницький - цікаве та гарне місто! І навіть кожна вулиця чи алея осболива та цікава по-своєму!♥
