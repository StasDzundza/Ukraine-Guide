Цікаві факти про Луцьк
Луцьк – це фантастичне місто, в якому хочеться побувати и безмежно хочеться повернутися знову. Тут тісно переплелись минуле і сучасне, тут ще чути відголоски лицарських турнірів, тут співають повстанських пісень, тут місцевих жителів називають лучанами, тут колись ходила вулицями Леся Українка, тут лунає хороша музика, тут народжуються герої, тут смачна кухня і спокійний темп життя. Луцьк – це місце, де вже починається Європа. Так що – WELCOME! Пропонуємо дізнатися цікаві і неймовірні факти про чудове місто Луцьк!

**1**.Луцьк - одне з перших міст Європи "житлового бджільництва". Популярний факт, що в Луцьку будинки, згруповані оригінальним способом – виглядають як соти. До цієї категорії будівель належать групи будівель між проспектами Соборності, Молоді, Відродження.

**2**.Найстарішому надпису на стінах замку Любарта понад 410 років. Автор надпису вказав 1602 рік.

**3.** Найзеленіше місто України. У 1970 році Луцьк визнали найзеленішим містом СРСР. Все завдяки величезній кількості зелених насаджень: великий парк і низка скверів робили місто надзвичайно зеленим. Дерева, квіти, кущі росли буквально скрізь. Сьогодні Луцьк знаходиться на 28 місці в Україні за площею зелених насаджень на одного мешканця з показником 6,4 квадратного метра при нормі 20 квадратних метрів.

**4.**Перший фільм в Луцьку показали в 1908 році. Таким чином людей залучали до "Луцького товариства тверезості".

**5.**Луцький замок у Інтернет-голосуванні посів перше місце у Всеукраїнському конкурсі “Сім чудес України: замки, палаци, фортеці”.

**6.**Луцьк – мала батьківщина багатьох відомих українців. Серед наших сучасників це футболіст Анатолій Тимощук, письменники Оксана Забужко, Юрій Покальчук, Василь Слапчук, співаки Василь Зінкевич, Сашко Положинський, режисер Олесь Санін та багато-багато інших.

**7**.Найкраща реклама Луцька – 200-гривнева купюра. На лицьовій стороні банкноти зображена Леся Українка, яка кілька місяців проживала у нашому місті, а на зворотній - В’їзна вежа Луцького замку.

**8**.Внаслідок війни населення Луцька зменшилося на 60%.

**9**.Луцьк був єдиним західноукраїнським містом, яке мало два аеродроми: військовий на Вишкові, цивільний - біля Крупи.

**10**.Парку імені Лесі Українки лише 50 років. Його відкрили в 1964 році. Раніше тут текла річка Глушець, яка через природні умови та з допомогою людини висохла.

**11**.У Луцьку було вісім пам'ятників Леніну.

**12**.У Луцьку розташований найдовший будинок в Європі. Довжина по осі – 3265 м, по 1 лінії – 1750 м. Збудований в 1969-1980 роках. Має 88 під’їздів, які об’єднані в 38 адресів по двух вулицях. Населення на початок 2015 року – 9150 мешканців. Архітектори – Василь Маловиця і Ростислав Метельницький.
