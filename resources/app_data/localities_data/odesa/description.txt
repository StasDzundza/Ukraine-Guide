Одеса здавна торговий і туристичний центр нашої батьківщини. Це прекрасне європейське курортне місто, яке і сьогодні зберігає свою унікальну культуру. Одеса — це українська Перлина біля моря. Але що саме манить прискіпливих туристів з усього світу відвідати Південну Пальміру.

1. Перше поселення на місці сучасної Одеси називалось Коцюбіїв або Коцюбей. Згодом поселення мало назву Хаджибей, яке було перейменоване 1795 року Катериною II на Одесу.
2. Мало хто знає що в Сполучених Штатах Америки Одесою названо вісім міст та населених пунктів в штатах Вашингтон, Делавер, штаті Міссурі, Міннесота, Флорида, Нью-Йорк, Небраска та в штаті Техас. Також своя Одеса є в провінціях Онтаріо та Саскачеван в Канаді.
3. Головна вулиця Одеси колись називалась Гімназична, сучасну назву вулиця отримала на честь іспанського дворянина та першого міського голови —Хосе де Рібаса. Комуністи змінювали назву на Лассаля, а згодом Чкалова, проте ці назви не прижились і сьогодні головна вулиця міста називається Дерибасівська.
4. Відомі сходи в Одесі, які ведуть до моря, свого часу носили різні назви. До 1955 року їх називали Бульварні сходи, а ще раніше — Рішельєвські. «Потьомкінськими» вони стали після того, як з'явились в ключових епізодах кінострічки Броненосець« Потьомкін ».
5. Кожного року в Одесі проводять забіг «Вгору Потьомкінськими сходами». Рекордний час, за який вдалось подолати всі 192 сходинки та десять прольотів становить 22,8 секунди.
6. 2015 року Потьомкінські сходи отримали від Європейської кіноакадемії статус «Скарб європейської кінокультури».
7. Одеса завжди була і є у центрі кіноподій. Епізоди найпопулярнішої дитячої радянської кінострічки «Пригоди електроніка» знімали в Одесі. Хоч Одесу тоді видали за Москву, мешканці Південної Пальміри одразу ж впізнають знайомі оку пейзажі.
8. Саме в Одесі бере свій початок історія футболу в Україні, також тут було зведене перше в Україні футбольне поле.
9. Одеса — українська столиця хорошого настрою. Щороку першого квітня в день сміху, тут проходить фестиваль гумору та сатири Гуморина. Офіційно перше квітня в Одесі вихідний день.
10. Також першого квітня 1976 року було відкрито астероїд, який назвали на честь міста — 2606 Одеса.
