Тернопіль - одне із наймальовничіших міст західної України. Затишок і спокій тут витає у повітрі. Якщо ви втомились від метушливого життя у великому місті, тоді Тернопіль саме те місто, яке потрібно відвідати  для релаксу і відпочинку,  а також насолодитися його неймовірними краєвидами та  мальовничими місцями.

Топ-10 місць Тернополя, які варто відвідати приїхавши сюди:

1. Тернопільський став - до 1991 носило назву Комсомольське озеро.  Це велика штучна водойма створена на місці боліт на річці Серет. Площа водосховища становить 300 га, це як весь Східний масив. Тернопільському ставу приблизно стільки ж років, як і місту Тернополю.
Під час Другої світової війни озеро було повністю знищено. У 1950-х роках  відбулась масштабна відбудова Тернополя і Тернопільський став почали відновлювати.

2. Тернопільський замок. Закладений коронним гетьманом Я. Тарновським (на честь нього, до речі,  і названо місто) для оборони від нападів кримських татар.

3. Острівок закоханих - одне з найромантичніших місць. Розташований серед Тернопільського ставу, дістатись до нього можна за допомогою спеціального місточка, який з'єднує Набережну та острів.

4. Пляж "Циганка".  28 серпня 2016 на День міста у Тернополі відкрили оновлений пляж "Циганка".  Після реконструкції він став справжньою родзинкою міста та улюбленою відпочинковою зоною багатьох тернополян. Тепер там з'явився пішохідний фонтан та екстрим-парк.

5. Єлисейські поля.  Це кавер на знамениту туристичну місцину Парижу. Назву придумали тернопільські тінейджери

6. Парк «Топільче»- наймолодший і один з найкрасивіших парків Тернополя. Офіційно відкритий у 1985 році. Перлиною його є «Козацький острів» та зоокуток.

7. Театральний майдан.  Головний майдан Тернополя, який разом із бульваром Тараса Шевченка композиційно утворює сучасне середмістя. Це одне з улюблених місць відпочинку тернополян. Тут проходять велелюдні зібрання, мітинги, відбуваються мистецькі та політичні заходи. Саме на цьому майдані встановлюють новорічну ялинку.

8. Собор Непорочного зачаття Пресвятої Богородиці, або Тернопільський катедральний собор — католицький храм в місті Тернопіль.
Під церквою є велика підземна частина, в якій нині зберігаються деякі церковні речі. Ходи звідси, за припущеннями дослідників Тернополя, можуть вести до Театрального майдану, замку, інших тернопільских старовинних споруд. Частина ходів засипана землею, частина замурована.

9. Парк Національного відродження.Багато тернополян середнього покоління причетні до побудови цього парку, адже він створювався методом народної побудови.  Парк відрізняється з поміж інших мальовничим природним рельєфом, чудовими краєвидами, особливим відчуттям простору і світла, яке охоплює кожного, хто зупиняється на оглядовому майданчику з боку проспекту Степана Бандери. У парку можна покататись на "Колесі огляду" та помилуватися Тернополем з висоти пташиного лету.

10. Вулиця Валова - одна з найстаріших та найкрасивіших вулиць міста. Зараз створена пішохідною, це улюблене місце тернопільських художників та митців.
У 2012 році дану вулицю відремонтували: відреставрували фасади будинків, по-новому вклали старовинну бруківку.
