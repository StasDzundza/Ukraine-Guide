Багато хто говорить, що Житомирська область - це один із регіонів України, який абсолютно не є туристичним.

Розвіюємо думки українців та іноземних гостей: сьогодні ми охоче будемо розповідати вам про те, наскільки цікавою є Житомирщина!

До вашої уваги 16 фактів, які точно змусять змінити своє відношення до нашого регіону!

16 фактів про Житомир та Житомирську область
1. Житомирська область посідає 5 місце за площею серед усіх регіонів України, маючи загальну площу 29 832 км². Це більше за такі країни, як Вірменія чи Ізраїль.

2. Соколовський кар’єр, який знаходиться поблизу Житомира, своєю глибиною не поступається озеру Байкал.

3. Кожна третя пачка морозива в Україні виготовлена в нашому місті.

4. На Житомирщині виробляються оригінальні комплектуючі для BMW та Audi.

5. Житомирська обласна філармонія ім. Святослава Ріхтера – найстаріший театр України.

6. Словечансько-Овруцький кряж – унікальне місце, якому  півмільярда років.

7. Житомирщина – Батьківщина нашої національної валюти. Саме тут Центральна Рада прийняла закон про введення грошової одиниці – гривні.

8. Малинська фабрика виробляє банкнотний папір для всієї Європи. Подібних підприємств лише 50 у світі.

9.На Житомирщині знаходиться геологічний заказник «Кам’яне село» – одне з неймовірних чудес України, створених самою природою. Величезні кам’яні брили розташувалися на території площею 15 гектарів.

10. Житомир був третім містом України, в якому з’явився трамвай. Спочатку він був грузовим, та за десятки років цей вид транспорту став на стільки популярним, що у Житомирі діяло 5 трамвайних маршрутів.

11. У 1850 році в Бердичеві, в костьолі св. Варвари, видатний французький письменник Оноре де Бальзак взяв шлюб з Евеліною Ганською, поміщицею із с. Верхівні (нині Ружинський район).

12. Неподалік від села Купище Коростенського району Житомирської області посеред лісу знаходиться поляна, якій місцеві жителі дали назву Громовище і вважають містичною. За легендою колись тут жив жорстокий заможний пан. Але одного разу блискавка вбила пана й спалила його садибу. З тих самих пір блискавки б’ють у  Громовище під час кожної грози.

13. Найбільша чисельність бобрів відзначається саме в Житомирській області і становить 7 668 тварин, або майже 22 % від загальної чисельності в Україні

14. У Черняхівському районі біля села Вишпіль росте старий дуб. За переказами, якщо доторкнутися до гіганта зі словами «до тебе торкаюся, здоров’я набираюся», можна вилікуватися від хвороб, проти яких безсила медицина.

15. Першу електричну лампочку запалили у Житомирському міському театрі 121 рік тому.

16. Житомирська область займає перше місце в Україні по запасах лісових ресурсів, які становлять 750 тисяч гектарів (а це 3 держави Люксембург!)
