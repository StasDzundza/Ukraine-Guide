Найцікавіші факти про місто Дніпро

Жителі міста іноді не знають усі особливості та унікальності свого місця проживання. «Вісті» підготували для вас добірку фактів про рідне Дніпро.

У нашому місті немає конкретної дати «народження» — День міста традиційно святкують у другу суботу вересня.

У нашому місті найдовша в Європі набережна – 23 кілометра.

Найпершою побудованою, а відповідно, однією з найстарших, у нашому місті є будівля «Потьомкінський палац» 1790 року, зараз це «Палац студентів».

Тільки у Дніпрі виготовляють ракети «Зеніт», яким немає аналогів у світі.

Найбільший єврейський центр у Європі «Менора» знаходиться у нашому місті.

Перший залізобетонний міст у світі і найбільший арочний міст у Європі «Мерефо-Херсонський» знаходиться у Дніпрі.

Славетні «Кам’яні баби»  — їх найбільша колекція у нашому музеї ім. Яворницького.

А от своєрідний рекорд також належить Дніпру – найменше у Європі метро, всього 6 станцій з довжиною ліній 7,8 км.

Найдовший житловий будинок України також у Дніпрі – це «Китайська стіна» на проспекті Героїв.

Мало хто знає, що на набережній нашого міста є унікальний фонтан «Лебідь» (його встановили у 2005 році) Він може змінювати режими роботи, «махати крилами» і обертатися. При повній потужності висота струменя може досягати 50 м.

Протікає по території Дніпропетровської області річка Оріль (притока Дніпра) – вона вважається найчистішою річкою Європи.

Саме через нашу область пролягає найдовший в світі безпосадочний пасажирський авіа-маршрут Нью-Йорк — Сінгапур. 18,5 годин польоту без посадки!

Нікополь — єдине в Дніпропетровській області та Україні місто, яке веде своє літочислення від дня заснування Запорізької Микитинської Січі. Датою його заснування вважається 1639 р У 1648 р тут був обраний гетьманом Богдан Хмельницький. Звідси почалася Визвольна війна 1648-1654 рр.

Саме наша область за своїм ресурсним потенціалом золота займає перше місце в Україні!

Саме у Дніпрі (тоді ще Дніпропетровську) було створено ракетний щит колишнього Радянського Союзу. Конструкторське бюро під керівництвом М. К. Янгеля створювало ракети Р-12, Р-14, Р-16, Р-36М (відома на весь світ «Сатана»).
