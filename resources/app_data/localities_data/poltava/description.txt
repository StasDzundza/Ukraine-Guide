Полтава – одне з найдавніших руських міст, засноване сіверянами у IX ст. задля оборони Русі від кочівників.
Згідно з першою літописною згадкою міста, у давньоруському Іпатіївському літописі, під назвою «Лтава» сучасна Полтава походить від найменування річки Лтава, правої притоки Ворскли (згодом похідне «По-Лтава» себто По Лтаві) що текла Мазурівським яром на Поділ. Назві приписують слов’янське походження.
На початку XX століття щодо міста також вживали термін «Духовний центр України», чому сприяли діяльність цілої плеяди видатних діячів культури і мистецтва, значні церковні та історичні пам’ятки. Окрім цього Полтава була найбільшим центром розвитку української культури того часу.
Часто, щоб побачити щось красиве і нове ми їдемо за “тридевять земель” і зовсім не задумуємося про те, що в нас самих, у нашій країні є не те що самим подивитися, а ще й іншим показати.

Отже, що обов’язково потрібно відвідати і подивитися у Полтаві:

Іванова гора
Це історичний центр Полтави, найкращий оглядовий майданчик міста. Більше одинадцяти століть тому тут був дитинець літописного міста Лтава. Згодом було збудовано земляну Полтавську фортецю, яка у ХVІІІ ст. три місяці стримувала наступ шведів.Poltava_ivanova_gora_5Обов’язково слід помилуватися з альтанки на долини Ворскли з Хрестовоздвиженським монастирем на сусідньому пагорбі. Також тут неподалік знаходиться музей Котляревського і пам’ятник галушок.

Полтавський краєзнавчий музей
Музей розміщений у колишньому будинку “присутствених” місць губернського земства на вулиці Конституції, 2. Збудований у стилі модерн з елементами українського народного стилю (цей факт викликав невдоволення імператора Миколи II).OLYMPUS DIGITAL CAMERAУ 40 музейних залах і сховищах знаходиться більше 300 тис. експонатів, серед яких давньоєгипетська колекція, твори античного та східного мистецтва, козацькі реліквії. Захоплює і внутрішній розпис будинку.
Адреса: вулиця Конституції

Кругла площа
Центральна площа міста має форму кільця, посеред якого розташований Корпусний сад із монументом Слави на честь 100-річчя перемоги над шведами під Полтавою. За легендою тут Петро I зустрічався із захисниками міста.Poltava_krugla_plosha1Навколо площі в 1809-11 рр. були споруджені адміністративні будівлі: Присутственні місця (зараз – Міськрада), Дворянське зібрання (кінотеатр ім. Котляревського), Будинок генерал-губернатора (Рада профспілок), Малоросійський поштамт (Полтавська школа мистецтв), Петровський кадетський корпус (до останнього часу – Вища зенітно-ракетне училище) та ін. У підземній частині побудований сучасний торговий комплекс. Популярне місце прогулянок городян.
Адреса: вулиця Жовтнева
