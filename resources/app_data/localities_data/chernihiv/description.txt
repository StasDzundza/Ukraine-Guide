Як описати Чернігів, якому більш 1300 років,  декількома рядками?  Одвічний конкурент Києва, славетне місто, про здобуття якого мріяли вельможні  князі, литовці, поляки, росіяни і, навіть, кримські татари. Одне з найбільших міст Європи в 13 ст.

Легенди про Чернігів будили  уяву всіх, хто їх чув далеко за межами країни. І сьогодні в кожному куточку України ви зустрінете в історії спомин чи епізод про це величне місто!

Тож ніяк не можна описати місто в декількох рядках. Його треба відвідувати, оглядати і насолоджуватись!

1.Чернігівський дитинець
Це найдревніша частина міста, його ще називають валом. За часів Київської Русі словом дитинець називалася найбільша укріплена центральна частина стародавнього міста. Тут розміщувалася резиденція князя, палати бояр та вищого духовенства, а також дружина. Решта населення проживала за стінами фортеці, в зовнішньому місті. Чернігівський дитинець був добре укріплений ровами та високим земляним валом з огорожею. З того часу і має назву вал або дитинець.
Нині Чернігівський дитинець улюблене місце прогулянок місцевих жителів і гостей міста.

2. 13-та гармата на валу
Гуляючи валом ви неодмінно помітите гармати. 12 чавунних гармат поставлені на лафети в 1911 році над схилом гори, де колись були укріплення фортеці. За переказом, ці гармати подарував місту Петро І в знак його визнання мужності чернігівських козаків під час війни зі шведами.
Та сьогодні кмітливі чернігівські дівчата придумали спосіб позбутися небажаного кавалера. Вони призначають побачення біля 13-ї гармати. Так обурені бідолахи ідуть ні з чим, не знайшовши тої гармати. Тож будьте обачні)))

3. Катерининська церква
Символ Чернігова, який видно ще далеко до в’їзду в місто. Перша церква, що зустрічає гостей міста, які прямують з київського напрямку. Споруджена на честь героїзму казаків Чернігівського полку, проявленого під час штурму турецької фортеці Азов у 1696 році під командуванням чернігівського полковника, наказного гетьмана Якова Лизогуба. Освячена в 1715 році.

4. Обласна філармонія або Єпархіальне братство
Будівля є пам’яткою архітектури. Вона досить не характерно для слов’янського стилю ХІХ століття, але дуже оригінальна і досить цікава. Чернігівська обласна філармонія знаходиться в колишній будівлі Миколаївського Єпархіального братства. Будинок побудований в 1911-1912 роках. В ансамбль ввійшла зведена в 1870 році каплиця в честь Олександра Невського.

5. Церква Параскеви-П’ятниці
Понад сім століть прикрашає центральну частину давнього Чернігова ця кам’яна квітка – маленька церковця на честь Параскеви-П’ятниці. Яких тільки історичних перипетій не бачили ці могутні стіни архітектурної пам’ятки домонгольської доби? До речі, в Чернігові таких пам’яток більше, ніж у будь-якому іншому місті України і Європи.

6. Курган Чорна могила
Найзагадковіший з усіх чернігівських курганів. За стародавньою легендою, у кургані нібито був похований засновник Чернігова – князь Чорний, на честь якого і було назване місто. Ця велетенська земляна піраміда, на спорудження якої було використано близько 6 тис. кубометрів грунту, вперше згадується у літописі ще у 1147 році.

7. Антонієві печери
Для одних це – християнська святиня, для інших – примітний зразок підземної архітектури, для третіх – притулок привидів… Сьогодні Антонієві печери є комплексом підземних споруд, що складається з церков святого Антонія, святого Феодосія Тотемського, Ніколи Святенника, каплиці з похованнями, келії Антонія та кімітірії, сполучених між собою галереями.
Характерна риса ансамблю, що відрізняє його від інших аналогічних підземних комплексів: його приміщення знаходяться на чотирьох рівнях, розташованих одне над одним. Дослідження останніх років виявили досі невідомі частини печер і старовинні написи на них.

8. Болдіна гора
В 1069 р. преподобний Антоній прибув до Чернігова, де для майбутнього свого поселення вподобав Болдіни гори. Назва місця походить від давньоруського слова «болд» – дуб. Це дерево має підвищену енергетику і його здавна шанували місцеві жителі; свого часу тут було язичницьке капище. Імовірно, з цього антонієвого вибору і почалися різні «дивацтва» цих місць… Прекрасний оглядовий майданчик, з якого Чернігівський дитинець і частина міста проглядається, як на долоні.

9. Красний міст
У Чернігові одне з чудових історичних місць, що пов’язує події з минулим міста, є «Красний міст». Перші відомості про дерев’яний міст через річку Стрижень відносяться до 1783 року, відомо що міст знаходився на древньому шляху, що поєднував Чернігів з містами Київської Русі. Цікаво, що міст був єдиним в місті через річку Стрижень. Ім’я «Красний» міст отримав за свою красу.

10. Пожежна каланча
Найгарніша будівля центра Чернігова – колишня міська пожежна частина з каланчею. Чернігівську пожежну каланчу у неготичному стилі спорудили 1913 року для міського Вільного пожежного товариства. Такі споруди протягом ХІX ст. з’явилися по всій Російській імперії після виходу 1804 року указу Олександра І «О сложении с обывателей Москвы повинности ставить пожарных служителей и об учреждении в оной пожарной команды». До цього чернігівські вогнеборці змушені були розміщуватися в районі Красного мосту у дерев’яних будівлях, які постійно підтоплювало.

11. Борисоглібський собор
Свідок князівськой доби є усипальницею князів роду Давидовичів, а пізніше головний храм кафедрального монастиря. Відома пам’ятка архітектури міста Чернігова домонгольської доби названа на честь Св. страстотерпців князів Бориса й Гліба. Окрасою експозиції собору є срібні з позолотою царські врата, масою близько 56кг. Вони були виготовлені на початку ХVІІІ ст. за наказом гетьмана І.С.Мазепи, в майстерні Пилипа Якоба Дрентветта з міста Аусбурга.

12. Садиба Григорія Глібова
Розташована на околиці Чернігова так, що одразу не можна помітити, тільки якщо цілеспрямовано шукати її. А раніше до садиби вела тіниста липова алея, вздовж якої височіли велетенські гранітні валуни, що до нашого часу не збереглися. Власник, Григорій Миколайович Глібов походив з дворян Чернігівської губернії. У Глібова був один з найдорожчих екіпажів в Чернігові і найоригінальніший будинок, який скоріше нагадував середньовічний лицарський замок.

13. Світломузичний фонтан
Світломузичний фонтан був відкритий в Чернігові в 2008 році на місці фонтану, який всі чернігівці називали «жабки». Побачити такі фонтани можна далеко не в кожному українському місті, тому в Чернігові люди залюбки щодня в теплу пору року збираються в сквері для споглядання цього красивого фонтану. Світломузичний фонтан Чернігова відрізняється від інших подібних українських фонтанів своїм оригінальним оформленням: його чаша завершується ободком, виконаним у вигляді ламаних форм. Чаша була побудована з каменю лабрадориту, видобутого в Житомирській області.

14. Чернігівський пивзавод
Історія марки «Чернігівське» починається у 1988 році, коли Чернігів готувався святкувати 1300-річчя. Ця марка з’явилася в результаті багатомісячної роботи колективу Чернігівського пивоварного заводу «Десна», з розробки рецептури нового пива, яке назвали на честь міста-іменинника. У 2006 році, разом з Миколаївки пивзаводом «Янтар» та Харківським «Рогань», утворює об’єднання, яке увійшло до складу найбільшого пивоварного концерну AB In Bev. Пивзавод приймає бажаючих дорослих на екскурсію та дегустацію 9 сортів пива свого виробництва.

15. Земельний банк
Саме цю споруду вважали найбільш модерновою спорудою, що розташовувалася в Чернігові на початок минулого століття. Над двоповерховою кам’яною будовою підноситься триярусна вежа, увінчана шатровим верхом, яка нагадує європейські замки. Земельний банк був побудований в 1910-1913 роках як відділення Дворянського і селянського земельного банку. Родзинку йому додає поєднання гранітних плит цокольного поверху і різнобарвною майолікою. Нині це Чернігівська обласна універсальна наукова бібліотека імені В. Г. Короленка.

16. Дзвіниця Троїцького монастиря
Височенну 58-метрову дзвіницю Троїцько-Ільїнського монастиря видно з багатьох точок Чернігова, що гарантує неймовірний краєвид згори дзвіниці. Зведена вона в 1771-1775 рр. і налічує аж п’ять ярусів. Це перша висотна будівля в місті. За невелику плату відвідувачі допускаються в дзвіницю аж до самого верху. Звідси можна побачити красиві міські пейзажі.

17. Народна шко
Будівлю побудовано в стилі українського модерну. Це колишня чотирикласна народна школа. Побудував її в 1912 році архітектор Іван Якубович. У 1923 році в цій будівлі відкрили Інститут фізичних методів лікування або, простіше кажучи, грязелікарню. Нині будівля слугує, як поліклініка.

18. Піцерія «Паста-баста»
І на закуску від «Равлика» порекомендуємо заклад з італійською кухнею «Паста-баста». Цікавинкою закладу є можливість спробувати солодку шоколадну піцу. І ще багато різноманітних страв може порадити заклад. Знижки в піцерії можна отримати дуже чудернадським способом. Наприклад, в закладі є «вусата середа»… В цей день завдячуючи вусам можна отримати 2 страви за ціною однієї, навіть, якщо вуса намальовані))))
