Вінниця - чудове місто у Центральній Україні, яке славиться не тільки багатою історією, але й безліччю відзнаками, якими її неодноразово нагороджували. Декілька разів Вінницю визнавали найкомфортнішим містом в Україні, багато хто називає Вінницю - містом фонтанів, і є ще чимало досягнень, адже нашому місту безперечно є чим пишатися! Команда МоеMisto пропонує вам 10 цікавих фактів про Вінницю. А ти усі знаєш?

10 цікавих фактів про Вінницю
1) Місто-столиця
Столицею УНР Вінниця була трохи більше місяця - з 2 лютого по 6 березня 1919 р.

2) Місто, що дбає про планету
У 2015 році Вінниця стала першим містом на пострадянському просторі, яке отримало "Європейську енергетичну відзнаку"

3) Місто рекордів та рекордсменів
Спільне написання картини, сальса у вишиванках, найменше орігамі, найбільша колекція моделей транспорту, найбільший герб "з людей", найбільший коровай, найбільша картина з насіння, наймасовіший дитячий шаховий турнір, найдовший млинець і багато інших най...

4) Місто танцюючих фонтанів
Великі і маленькі, старі та нові, плавучі та пішоходні - у Вінниці нараховується майже два десятка різноманітних фонтанів. Перлиною цієї колекції є світломузичний фонтан "Рошен"

5) Місто неочікуваних знахідок
Перший в Європі пам'ятник легендарному революціонеру Ернесто Че Геварі з'явився у Вінниці в 2008 році, випередевши найвідоміший австрійський монумент на чотири місяці.

6) Місто двоколісних
Саме Вінниця була першим українським містом, що запросило до створення міської велостратегії іноземних експертів. Результат - майже 50 км велошляхів.

7) Місто дизайнерських трамваїв
У Вінниці роблять власні трамваї, дизайн яких розробляли у київському ательє, яке спеціалізується на тюнінгу представницьких авто, зокрема "Бентлі" та "Фераррі".

8) Місто, де комфортно жити
Вінниця чотири рази очолювала опитування "Найкомфортніше місто для життя в Україні", яке проводилося групою "Рейтинг" для міжнародного республіканського інституту.

9) Місто, де "живе" Бог
Водну артерію, що нині має назву Південний Буг, слов'яни нарекли Богом - так вони хотіли підкреслити багатство і родючість землі, по якій вона протікає.

10) Місто, що торкається неба
Щогла вінницької телевежі (354 метри) - є найвищою у світі спорудою такого типу.
